O nás
Poznali se na jaře 2020 v Brně. Jejich první schůzky se většinou odehrávali za asistence maminky či asistentů Veroniky v Brně. Poté také navštěvoval Pepa Veroniku v Postřelmově. Byla to láska na první pohled? Na to by asi nezazněla jednotná odpověď. Pepa jezdíval za Veroniku do Postřemova na jeden den vlakem na otočku, pokud jela Veronika do Brna, bylo to na více dnů a vždy se svým asistentem. Ani Pepovi ani Veronice tento nedostatek soukromí nebyl příjemný a tak se Pepa postupně učil, jak se o Veroniku postarat sám.
Na podzim roku 2020 měla maminka Veroniky úraz v podobě zlomené nohy a Pepa, jako rytíř v blyštivé zbroji, přijel do Postřelmova na výpomoc. Byl to právě ten moment, kdy Veronika zjistila, že se na Pepu může vždy spolehnout. V následujícím roce poprvé sami spolu cestovali, když navštívili příbuzné v Lešné a strávili pár dní ve Vídni. Díky tomuto všemu zjistili, že jsou již naprosto samostatná jednotka a vše spolu zvládnou ve dvou.
Na konci ledna 2022 požádal Pepa Veroniku o ruku a ona odpověděla ano. Zažili pak v létě krásné dovolené na filmovém festivalu v Karlových Varech a v polském Krakově. Bylo jim jasné, že neustále přejízdění na trase Postřelmov - Brno je velmi náročné pro oba a nemá další perspektivu. Na podzim roku 2022 se přestěhoval Pepa za Veronikou do Postřelmova a nakonec i opustil svou práci v Brně. Již v létě pak začala postupná renovace horního bytu v domě v Postřelmově, kdy nejprve byla zrekontruována ložnice a v lednu tohoto roku i koupelna.
Teď čeká Veroniku a Pepu ten nejkrásnější okamžik v jejich životě, svatba. A právě díky tomu vznikl tento web.
O ní
Narodila se v Postřelmově a jako malému dítěti jí byla diagnostikována spinální svalová atrofie. Jedná se o poměrně vzácnou nemoc, která omezuje celkovou pohyblivost těla. Od malička tak Veronika potřebovala pomoc druhých a pomoc v podobě elektrického vozíku. Nic z toho jí však nezabránilo po studiu na gymnáziu se přihlásit na studium na Právnické fakultě v Olomouci, které uspěšně zakončila získáním magisterského titulu. Dále následovaly zahraniční stáže v Bruselu a Liverpoolu. V současnosti pracuje jako právnička u Veřejného ochránce práv v Brně a přesto, jak náročné zaměstnání to je, se jí podařilo při zaměstnání v roce 2022 úspěšně dokončit doktorantské studium na právech a získat titul Phd.
Mezi záliby Veroniky patří četba, procházky, filmy, hudba, sociální sítě, cestování. Ráda ochutnává nová jídla a poznává nová místa.
O něm
Narodil se v Brně, kde až donedávna žil, než se přestěhoval za svou snoubenkou do Postřelmova Vystudoval na MZLU v Brně Provozně ekonomickou fakultu a získat titul inženýr. Vystřídal hodně různorodých prací a posledních pět let bylo jeho profesí řízení autobusu. V současnosti dokončil online IT kurz na programovací jazyk Python. Jeho finálním projektem v kurzu byl tento svatební web, na kterém se rovněž podílel jeho kolega v kurzu Lukáš Mandík. Nyní je jeho cílem najít si pracovní uplatnění jako Junior Python developer.
Oblíbené činnosti Josefa vedle programování jsou filmy, hudba, jídlo, cestování, poznávání nových míst a jízda na kole.